徐太元_百度百科
    

# 徐太元

__编辑 __锁定 __讨论

本词条缺少

 **概述图**

，补充相关内容使词条更完整，还能快速升级，赶紧来

编辑

吧！

《徐太元》的作者是宋朝诗人文同，精彩诗句：彼徐太元者，杭州之参军。 同僚曰张惠，犯赃抵深文。 徐哀其母老，诣狱辄自陈。 谓惠所受赃，太元本同分。

作品名称

     徐太元 
创作年代

     宋 

文学体裁

     五言律诗 
作 者

     文同

彼徐太元者，杭州之参军。

同僚曰张惠，犯赃抵深文。

徐哀其母老，诣狱辄自陈。

谓惠所受赃，太元本同分。

今傥独坐惠，此狱无乃冤。

均之不满法，惠遂减死论。

太元亦坐免，不调十余年。

西台李侍郎，典选世所贤。

闻徐之所为，特以不次迁。

擢授郑司功，太元名始传。

后为申王师，德行人推先。

嗟哉后世人，恩义日不完。

初既同职事，言色殊相欢。

谄酒与佞食，旦夕同杯盘。

一有不得意，艰险立万端。

推之不网罗，又以毒箭攒。

昂然了自得，

炫

露其术全。

此等虽曰人，犬彘曾岂然。

眼见与耳闻，天下何可言。

我今作此诗，中有二义存。

欲使在位者，此风幸相敦。

勿令有识人，命尔为蝎蚖。

又欲彼正士，为国掌

三铨

。

须察此恶子，废斥入冗员。

自然此浮薄，不长其奸恨。

览者请味之，勿罪其言烦。


