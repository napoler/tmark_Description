《证类本草》_禽下_中医世家
  1. 首页
  2. 中医书籍
  3. 《证类本草》

# 禽下

## 孔雀屎

微寒。主女子带下，小便不利。

陶隐居云∶出广、益诸州。方家不见用。唐本注云∶孔雀，交、广有，剑南元无。臣禹锡等谨按陈藏器云∶孔雀，味咸，无毒。日华子云∶孔雀，凉，微毒。解药毒、蛊毒。血，治毒药，生饮良。粪，治崩中带下及可敷恶疮。

衍义曰∶孔雀尾不可入目，昏翳人眼。

## 鸱（尺脂切）头

味咸，平，无毒。主头风眩颠倒，痫疾。

陶隐居云∶即俗人呼为老 者。一名鸢。又有雕、鹗，并相似而大。虽不限雌雄，恐雄者当胜。今鸱头酒用之，当微炙，不用蠹虫者。

食疗云∶头，烧灰，主头风目眩，以饮服之。肉，食之，治癫痫疾。千金方∶治癫痫螈。

## ？？

味甘，平，无毒。治惊邪。食之，主短狐。可养，亦辟之。今短狐处多有KT ，五色，尾有毛如船舵，小于鸭。《临海异物志》曰∶KT
，水鸟，食短狐。在山泽中无复毒瓦斯也。又杜台卿《淮赋》云∶KT 寻邪而逐害是也。（新补）

## 斑

味甘，平，无毒，主明目。多食其肉，益气，助阴阳。一名斑鸠。范方∶有斑 丸。

是处有之。春分则化为黄褐侯，秋分则化为斑 。又有青 ，平，无毒。安五脏，助气虚损，排脓，治血，并一切疮疖痈 。又名黄褐鸟。（新补）

衍义曰∶斑 ，斑鸠也。尝养之数年，并不见春秋分化。有有斑者，有无斑者，有灰色者，有小者，有大者。久病虚损，人食之补气。虽有此数色，其用即一也。

## 白鹤

味咸，平，无毒。血主益气力，补劳乏，去风益肺。肫中砂石子，摩服治蛊毒邪。今鹤有玄有黄，有白有苍。取其白者为良。它者次之。《穆天子传》云∶天子至巨搜二氏献白鹤之血，以饮天子。注云∶血益人气力。（新补）

## 乌鸦

_（乌鸦_图缺）_

平，无毒。治瘦，咳嗽，骨蒸劳。腊月瓦缸泥煨烧为灰，饮下。治小儿痫及鬼魅。目清注目中，通治目。（新补）

图经文具雄鹊条下。

圣惠方∶治土蜂 。以鸦头烧灰，细研，敷之。

## 练鹊

味甘，温、平，无毒。益气，治风疾。冬春间取，细锉，炒令香，袋盛于酒中浸。每朝取酒温服之。似鸲鹆小，黑褐色，食槐子者佳。（新补）

## 鸲鹆肉

味甘，平，无毒。主五痔，止血。炙食，或为散饮服之。

唐本注云∶鸟似 而有帻者是。今按
陈藏器本草云∶鸲鹆主吃，取灸食之，小儿不过一枚瘥也。腊月得者，主老嗽。（唐本先附）臣禹锡等谨按日华子云∶治嗽及吃噫下气，炙食之，作妖可通灵。眼睛和乳点眼，甚明。

陈藏器云∶目睛和乳汁研，滴目瞳子，能见云外之物。五月五日取子，去舌端，能效人言。

又可使取火。食疗寒。主五痔，止血。又食法∶腊日采之，五味炙之，治老嗽。或作羹食之亦得；或捣为散，白蜜和丸并得。治上件病，取腊月腊日得者良，有效。非腊日得者，不堪用。

## 雄鹊肉

_（雄鹊肉_图缺）_

味甘，寒，无毒。主石淋，消结热。可烧作灰，以石投中散解者，是雄也。

陶隐居云∶五月五日鹊脑，入术家用。一名飞驳乌。鸟之雌雄难别，旧云其翼左覆右是雄，右覆左是雌。又烧毛作屑纳水中，沉者是雄，浮者是雌。今云投石，恐止是鹊也，余鸟未必尔。今按陈藏器本草云∶雄鹊子，下石淋，烧作灰淋取汁饮之，石即下。臣禹锡等谨按日华子云∶雄鹊，凉。主消渴疾。巢，多年者，疗癫狂鬼魅及蛊毒等，烧之，仍呼祟物名号，亦敷疮，良。

图经曰∶雄鹊，旧不着所出州土，今在处有之。肉，主风，大小肠涩，四肢烦热，胸膈痰结，妇人不可食。《经》云∶烧作灰，以石投中散解者，是雄也。陶隐居云∶鸟之雌雄难别。

旧云翼左复右是雄，右复左是雌。又烧毛作屑纳水，沉者是雄，浮者是雌。今云投石，恐止是鹊如此，余鸟未必尔。鹊一名飞驳乌。又乌鸦今人多用，而《本经》不着，古方∶有用其翅羽者。葛洪《肘后方》疗从高堕下，瘀血枨心，面青短气者，以乌翅收七枚，得右翅最良。

烧末酒服之，当吐血便愈。近世方家多用乌鸦之全者，以治急风。其法∶腊月捕取，翅羽、嘴、足全者，泥缶固济，大火烧 入药，乌犀丸中用之。

## 鸬屎

_（鸬 屎_图缺）_

一名蜀水花。去面黑 痣。

**头** 微寒。主鲠及噎。烧服之。

陶隐居云∶溪谷间甚多见之，当自取其屎，择用白处。市卖不可信。骨亦主鱼鲠。此鸟不卵生，口吐其雏，独为一异。臣禹锡等谨按陈藏器云∶鸬
，本功外，主易产，临时令产妇执之。此鸟胎生，仍从口出，如兔吐儿，二物产同，其疗亦一。又其类有二种，头细身长顶上白者名鱼蚊。杜台卿《淮赋》云∶鸬 吐雏于八九，
衔翼而低昂。药性论云∶蜀水花亦可单用，鸬 鸟粪是。有毒，能去面上 。日华子云∶冷，微毒。疗面瘢疵及汤火疮痕。

和脂油调敷疔疮。

图经曰∶鸬 屎，《本经》不载所出州土，今水乡皆有之。此鸟胎生，从口中吐雏，如兔子类。故杜台卿《淮赋》云∶鸬 吐雏于八九，
衔翼而低昂是也。产妇临蓐令执之，则易生。其屎多在山石上，紫色如花，就石上刮取用之。南人用治小儿疳蛔，干碾为末，炙猪肉点与啖，有奇功。《本经》名蜀水花。而唐面膏方，有使鸬
屎，又使蜀水花者，安得一物而两用，未知其的，别有一种似鸬 ，而头细，背长，项上有白者名白鲛，不堪药用。

圣惠方∶治鼻面酒 。用鸬 粪一合研，以腊月猪脂和，每夜敷之。外台秘要治鱼骨鲠。

口称鸬 则下。又方∶治断酒。鸬 粪灰，水服方寸匕。孙真人治噎欲发时，衔鸬 嘴，遂下。《外台秘要》同。

衍义曰∶鸬
，陶隐居云∶此鸟不卵生，口吐其雏。今人谓之水老鸦，巢于大木，群集，宿处有常，久则木枯，以其粪毒也。怀妊者不敢食，为其口吐其雏。陈藏器复云∶使易产，临时令产妇执之，与陶相戾。尝官于澧州，公宇后有大木一株，其上有三、四十巢。日夕观之，既能交合，兼有卵壳布地，其色碧。岂得雏吐口中？是全未考寻，可见当日听人之误言也。

## 鹳骨

味甘，无毒。主鬼蛊诸疰毒，五尸心腹疾。

陶隐居云∶鹳亦有两种∶似鹄而巢树者为白鹳；黑色曲颈者为乌鹳。今宜用白者。今按陈藏器本草云∶鹳脚骨及嘴，主喉痹飞尸，蛇虺咬，及小儿闪癖，大腹痞满，并煮汁服之，亦烧为黑灰饮服。有小毒。杀树木，秃人毛发，沐汤中下少许，发尽脱，亦便不生。人探巢取鹳子，六十里旱，能群飞激云云散雨。歇其巢中，以泥为池，含水满池中，养鱼及蛇，以哺其子．臣禹锡等谨按药性论云∶鹳骨，大寒。亦可单用，治尸疰，鬼疰、腹痛，炙令黄末，空心暖酒服方寸匕。

衍义曰∶鹳，头无丹，项无乌带，身如鹤者，是。兼不善唳，但以啄相击而鸣，作池养鱼、蛇以哺子之事，岂可垂示后世？此禽多在楼殿吻土作窠，日夕人观之，故知其未审耳。
石条中亦着。

## 白鸽

味咸，平，无毒。

**肉** 主解诸药毒，及人、马久患疥。

**屎**
主马疥一作犬疥。鸠类也。鸽、鸠类翔集屋间，人患疥食之，立愈。马患疥入鬃尾者，取屎炒令黄，捣为末，和草饲之。又云∶鹁鸽，暖，无毒。调精益气，治恶疮疥并风瘙，解一切药毒。病者食之虽益人，缘恐食多减药力。白癜，
疡风，炒，酒服。敷驴、马疥疮亦可。（新补）

圣惠方∶主头极痒，不痛，生疮。用白鸽屎五合，以好醋和如稀膏，煮三、两沸，日三、二上敷之。又方∶治白秃，以粪捣细，罗为散，先以醋、米泔洗了敷之，立瘥。外台秘要救急治蛊。以白鸽毛、粪烧灰，以饮和服之。食医心镜治消渴，饮水不知足。白花鸽一只，切作小脔，以土苏煎，含之咽汁。

衍义曰∶白鸽，其毛羽色于禽中品第最多。野鸽粪一两，炒微焦，麝香别研，吴白术各一分，赤芍药、青木香各半两，柴胡三分，延胡索一两，炒，赤色去薄皮，七物同为末，温无灰酒。空心调一钱服，治带下排脓。候脓尽即止后服，仍以他药补血脏。

## 百劳

平，有毒。毛，主小儿继病。继病，母有娠乳儿，儿有病如疟痢，他日亦相继腹大，或瘥或发。他人相近，亦能相继。北人未识此病。怀妊者取毛带之。又取其蹋枝鞭小儿，令速语。郑礼注云∶
，博劳也。（新补）

楚词云左见兮鸣 ，言具鸣恶也。白泽图云屋间斗，不祥。月令云∶ 始鸣。郑云∶博劳也。

## 鹑

补五脏，益中续气，实筋骨，耐寒温，消结热。小豆和生姜煮食之，止浅痢。酥煎，偏令人下焦肥。与猪肉同食之，令人生小黑子。又不可和菌子食之，令人发痔。四月已煎未堪食，是虾蟆化为也。（新补）

杨文公谈苑至道二年夏秋间，京师鬻鹑者，积于市门，皆以大车载而入，鹑才直二文，是时雨水绝无蛙声，人有得于水次者，半为鹑，半为蛙。《列子·天瑞篇》曰∶蛙变为鹑。张湛注云∶事见《墨子》，斯不谬矣。又田鼠亦为鹑，盖物之变，非一揆也。月令云田鼠化为。《素问》云∶
，鹑也。

衍义曰∶鹑有雌雄，从卵生。何言化也，其说甚容易。尝于田野屡得其卵。初生谓之罗鹑，至初秋谓之早秋，中秋以后谓之白唐。然一物四名，当悉书之。小儿患疳及下痢五色，旦旦食之，有效。

## 啄木鸟

平，无毒。主痔 ，及牙齿疳 牙。烧为末，纳牙齿孔中，不过三数。此鸟有大有小，有褐有斑，褐者是雌，斑者是雄，穿木食蠹。《尔雅》云∶
，斫木。《荆楚岁时记》云∶野人以五月五日得啄木货之。主齿痛。《古今异传》云∶本雷公采药吏，化为此鸟。

《淮南子》云∶斫木愈龋信哉。又有青黑者，黑者头上有红毛，生山中，土人呼为山啄木，大如鹊。（新补）

姚大夫治 有头出脓水不止。以啄木一只烧灰，酒下二钱匕。深师方∶治蛀牙有孔，疼处以啄木鸟舌尖绵裹，于痛处咬之。

## 慈鸦

味酸、咸，平，无毒。补劳治瘦，助气止咳嗽。骨蒸羸弱者，和五味淹炙食之，良。

慈鸦似乌而小，多群飞作鸦鸦声者是。北土极多，不作膻臭也。今谓之寒鸦。（新补）

食疗主瘦病，咳嗽，骨蒸者，可和五味淹炙食之，良。其大鸦不中食，肉涩，只能治病，不宜常食也。以目睛汁注眼中，则夜见神鬼。又"神通目法"中亦要用此物。又《北帝摄鬼录》中，亦用慈鸦卵。

## 鹘嘲

味咸，平，无毒。助气益脾胃，主头风目眩。煮炙食之，顿尽一枚，至验。今江东俚人呼头风为
头。先从两项边筋起，直上入头目眩头闷者是。大都此疾是下俚所患。其鸟南北总有，似鹊，尾短，黄色。在深林间，飞翔不远。北人名鸲KT 。《尔雅》云∶
鸠似鹊，鹘似鹊，尾短多声。《东京赋》云∶鹘嘲春鸣，或呼为骨雕。（新补）

## 鹈鹕嘴

味咸，平，无毒。主赤白久痢成疳者，烧为黑末，服一方寸匕。鸟大如苍鹅。颐下有皮袋，容二升物，展缩由袋，中盛水以养鱼。一名逃河。身是水沫，唯胸前有两块肉，如拳。云昔为人窃肉入河，化为此鸟。今犹有肉，因名逃河。《诗》云∶维鹈在梁，不濡其。郑云∶鹈鸪
，喙也。言爱其嘴。（新补）

## 鸳鸯

味咸，平，小毒。肉，主诸 疥癣病，以酒浸，炙令热，敷疮上，冷更易。食其肉，令人患大风。（新补）

食疗其肉，主 疮，以清酒炙食之。食之则令人美丽。又，主夫妇不和，作羹 ，私与食之，即立相怜爱也。食医心镜主五痔
疮。鸳鸯一只，治如食法，煮令极熟，细细切，以五味、醋食之，羹亦妙。荆楚记云∶邓木鸟，主齿痛，鸯是也。

二十六种陈藏器余

## 鹬

注苏云∶如蚌鹬。按鹬如鹑，嘴长，色苍，在泥涂间作鹬鹬声，人取食之，如鹑无别余功。苏恭云∶如蚌鹬之相持也。新注云∶取用补虚，甚暖。村民云∶田鸡所化，亦鹌鹑同类也。

## 禽下

蝉注陶云∶雀、 、蜩、范。按 是小鸟，如鹑之类，一名 。郑注《礼记》∶以 为。又云∶ ，KT 母也。《庄子》云∶斥 ，人食之，无别功用也。

## 阳乌

鹳注陶云∶阳乌是鹳。按二物殊不似，阳乌身黑，颈长白，殊小鹳嘴。主恶虫咬作疮者，烧为末，酒下。亦名阳鸦。出建州。

## 凤凰台

味辛，平，无毒。主劳损，积血，利血脉，安神。《异志》云∶惊邪，癫痫，鸡痫，发热狂走，水磨服之。此凤凰脚下物，如白石也。凤虽灵鸟，时或来仪，候其栖止处，掘土二、三尺取之。状如圆石，白似卵。然凤鸟非梧桐不栖，非竹实不食。不知栖息那复近地，得台入土，正是物有自然之理，不可识者，今有凤处，未必有竹，有竹处，未必有凤，恐是诸国麟凤洲有之。如汉时所贡续弦胶，即煎凤髓所造。有亦曷足怪乎？今鸡亦有白台，如卵硬，中有白无黄，云是牡鸡所生，名为父公台。《本经》鸡白橐，橐字似台，后人写之误耳。《书记》云；诸天国食凤卵，如此土人食鸡卵也。

## 鸟

主溪毒，砂虱，水弩，射工，蝈短狐虾须等病。将鸟来病患边，则能
人身，讫以物承之，当有砂石出也。其砂即是含沙射人，砂是此虫之箭也。亦可烧屎及毛作灰服之。亦可笼以近人，令鸟气相吸。山中水毒处，即生此鸟，当为食毒虫所致。以前数病，大略相似，俱是山水间虫，含沙射影。亦有无水处患者，防之。发，夜卧常以手摩身体，觉辣痛处，熟视，当有赤点如针头，急捻之，以芋叶入肉刮，却视有细沙石，以蒜封疮头上，不尔，少即寒热，疮渐深也。其虾须疮，桂岭独多，着者十活一、二。唯有早觉者，当用芋草及大芋、甘蔗等叶，屈角入肉钩之，深尽根，蒜封可瘥。须臾即根入至骨，其根拔出如虾须，疮号虾须疮，有如疔肿。最恶着人幽隐处，自余六病，或如疟及天行初着寒热。亦有疮出者，亦有无疮者，要当出得砂石，迟缓易疗，不比虾须。
鸟，如鸭而大，眼赤嘴斑，好生山溪中。

## 巧妇鸟

主妇人巧，吞其卵。小于雀，在林薮间为窠，窠如小囊袋，亦取其窠烧。女人多以熏手令巧。《尔雅》云∶桃，虫鹪。注云∶桃雀也，俗呼为巧妇鸟也。

## 英鸡

味甘，温，无毒。主益阳道，补虚损，令人肥健悦泽，能食，不患冷，常有实气，而不发也。出泽州有石英处，常食碎石英，体热无毛，飞翔不远。人食之，取其英之功也。如雉，尾短，腹下毛赤，肠中常有碎石瑛。凡鸟食之，石入肠，必致销烂，终不出。今人以末石瑛饲鸡，取其卵而食，则不如英鸡。

## 鱼狗

味咸，平，无毒。主鲠及鱼骨入肉，不可出，痛甚者，烧令黑为末，顿服之。煮取汁饮亦佳。今之翠鸟也，有大小，小者是名鱼狗，大者名翠。取其尾为饰，亦有斑白者，俱能水上取鱼，故曰鱼狗。《尔雅》云∶竭，天狗。注曰∶小鸟青似翠，食鱼，江东呼为鱼狗。

穴土为窠。

## 驼鸟屎

无毒。主人中铁刀入肉，食之立销。鸟如驼，生西夷，好食铁。永徽中，吐火罗献鸟，高七尺，如驼，鼓翅行，能食铁也。

## 禽下

水鸟，人家养之，厌火灾。似鸭，绿衣，驯扰不去。出南方∶池泽。《尔雅》云∶（音坚也）， 。畜之厌火灾。《博物志》云∶ 巢于高树，生子穴中，衔其母翅飞下。

## 蒿雀

味甘，温，无毒。食之益阳道，取其脑，涂冻疮，手足不皲，似雀，青黑，在蒿间，塞外弥多。食之美于诸雀。塞北突厥雀，如雀，身赤，从北来，当有贼下边人候之。食其肉，极热，益人也。

## 鸡

味甘，无毒。食肉，令人勇健。出上党。魏武帝赋云∶ 鸡，猛气，其斗终无负，期于必死。今人以歇（曷渴二音）为冠，像此也。

## 山菌子

味甘，平，无毒。主野鸡病，杀虫。煮炙食之。生江东山林间，如小鸡，无尾。

## 百舌鸟

主虫咬，炙食之。亦主小儿久不语。又取其窠及粪，涂虫咬处。今之莺，一名反舌也。

## 黄褐侯

味甘，平，无毒。主蚁 恶疮。五味淹炙食之，极美。如鸠，作绿褐色，声如小儿吹竽。

## 雉

主火灾。《天竺法真登罗山疏》云∶《山海经》曰， 雉养之，穣火灾，如雉五色。

## 鸟目

无毒。生吞之，令人见诸魅。或以目睛研注目中，夜见鬼也。肉及卵食之，令人昏志。毛把之，亦然，未必昏，为其臭膻。

## ?（扶黎反）?（天黎反）膏

主耳聋，滴耳中。又主刀剑令不锈，以膏涂之。水鸟也，如鸠，鸭脚连尾，不能陆行，常在水中，人至即沉，或击之便起。《尔雅》注云∶膏，主堪莹剑。

《续英华诗》云；马衔苜蓿叶，剑莹 膏，是也。

## 布谷脚、脑、骨

令人夫妻相爱。五月五日收带之各一，男左女右。云置水中，自能相随。

又江东呼为郭公，北人云∶拨谷一名获谷，似鹞，长尾。《尔雅》云∶ ，鸠。注云∶今之布谷也，牝牡飞鸣，以翼相拂。《礼记》云∶鸣鸠拂其羽。郑注云∶飞且翼相击。

## 蚊母鸟翅

主作扇，蚊即去矣。鸟大如鸡，黑色。生南方∶池泽茹 中。其声如人呕吐，每口中吐出蚊一、二升。《尔雅》云∶
，蚊母。注云∶常说常吐蚊，蚊虽是恶水中虫羽化所生，然亦有蚊母吐之。犹如塞北有蚊母草，岭南有虻母草，江东有蚊母鸟，此三物异类而同功也。

## 杜鹃

初鸣先闻者，主离别。学其声，令人吐血。于厕溷上闻者不祥。压之法，当为狗声以应之，俗作此说。按《荆楚岁时记》亦云有此言，乃复古今相会。鸟小似鹞，鸣呼不已。《蜀王本纪》云∶杜宇为望帝，淫其臣鳖灵妻，乃亡去，蜀人谓之望帝。《异苑》云∶杜鹃先鸣者，则人不敢学其声，有人山行，见一群，聊学之，呕血便殒。《楚词》云∶
鸣而草木不芳，人云口出血，声始止，故有呕血之事也。

## 目

无毒。吞之，令人夜中见物，又食其肉，主鼠 。古人重其炙，固当肥美。《内则》云∶鹊 眸，其一名枭，一名KT 。吴人呼为 魂，恶声鸟也。贾谊云∶鹏似
，其实一物，入室主人当去，此鸟盛午不见物，夜则飞行，常入人家捕鼠。《周礼》哲蔟氏掌覆妖鸟之巢。注云∶恶鸣之鸟，若 KT 也。

## 钩

入城城空，入宅宅空，怪鸟也。常在一处，则无若闻，其声如笑者，宜速去之。鸟似，有角，夜飞昼伏。《尔雅》云∶ ， 欺。注云∶江东人呼谓之钩
（音革）。北土有训胡，二物相似，抑亦有其类，训胡声呼其名。两目如猫儿，大于鸲鹆，乃云作笑声，当有人死。又有KT
，亦是其类，微小而黄，夜能入人家，拾人手爪，知人吉凶。张司空云∶夜鸣，人剪爪弃露地，鸟拾之，知吉凶。鸣则有殃。《五行书》云∶除手爪，埋之户内，恐此鸟得之也。《尔雅》云∶
， 欺，人获之者，于嗉中犹有爪甲。《庄子》云∶ 夜撮蚤，察毫厘，昼则瞑目不见（立山），言殊性也。

## 姑获

能收人魂魄。今人一云乳母鸟，言产妇死变化作之，能取人之子，以为己子，胸前有两乳。《玄中记》云∶姑获，一名天帝少女，一名隐飞，一名夜行游女。好取人小儿养之。

有小子之家，则血点其衣以为志。今时人小儿衣，不欲夜露者为此也。时人亦名鬼鸟。《荆楚岁时记》云∶姑获，一名钩星。衣毛为鸟，脱毛为女。《左传》云；鸟鸣于亳。杜注云∶嘻嘻（音希）是也。《周礼·庭氏》以救日之弓，救月之矢，射之嘻嘻，即此鸟也。

## 鬼车

晦暝则飞鸣，能入人室，收人魂气。一名鬼鸟。此鸟昔有十首，一首为犬所噬，今犹余九首，其一常下血，滴人家则凶，夜闻其飞鸣，则捩狗耳，犹言其畏狗也。亦名九头鸟。

《荆楚岁时记》云∶姑获夜鸣，闻则捩耳，乃非姑获也。鬼车鸟耳。二鸟相似，故有此同。

《白泽图》云∶苍 ，昔孔子与子夏所见，故歌之，其图九首。

  1. 上一页：诸肉有毒
  2. 下一页：诸鸟有毒


