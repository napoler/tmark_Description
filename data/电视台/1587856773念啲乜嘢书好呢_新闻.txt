念啲乜嘢书好呢_新闻台_中国网络电视台
双声频道

从前的私塾，起初背四书五经，以后又背点文章诗赋。这样做就把品德培养和语文修养都关照到了。我们在原则上不要离开德、才这两点。

余福智专栏

余福智，七十好几嘞，一生好发下牙痕。讲啲都系唔三唔四嘅嘢，所以撞板多过食饭。平日钟意唱几句歌仔：“又喊又笑，乌蝇打醮，蠄蟧濑尿，老鼠行桥。”同朋友之间，倾得埋就有讲有笑，倾唔埋就画咗隻耳仔上墙。

广府话版

有啲朋友话："我都想个仔念啲书嘅，之但系念啲乜嘢书好呢？"要我来答呢个问题，我就噉话嘞：

旧时啲扑扑斋，开头念四书五经，以后又念啲文章诗赋。噉做就将品德培养同语文修养都照应到嘞。我地喺原则上要唔好离开德、才呢两点。至于读边啲书，拣啲内容健康、文辞优美嘅就得嘞。

其实，细佬哥嘅脾性系唔一样嘅，你中意呢篇，我中意嗰篇，一啲都唔出奇。所以我主张，唔使统一规定念边篇嘅，只规定字数，念到够数就可以嘞。

噉点谓之够数呢？当然系越多越好啦。之不过各人禀赋唔一样。念得快嘅，由得佢念多啲；念得慢嘅，就由得佢念少啲啦。心急唔来嘅，睇餸食饭就系嘞。

仲要讲句：未念过书之前，可能好怕念书。之念多咗之后，会越念越有瘾嘅。呢堵就要睇家长嘅引导嘞。边个摸得透仔女嘅脾性，识得拣啲合口味嘅文章畀佢地念，念出瘾来，噉就万事大吉嘞。

普通话版

有些朋友说："我也想儿子背点书的，可背些什么书好呢？"要我来回答这个问题，我就这么说：

从前的私塾，起初背四书五经，以后又背点文章诗赋。这样做就把品德培养和语文修养都关照到了。我们在原则上不要离开德、才这两点。至于读哪些书，选点内容健康、文辞优美的就是了。

其实，孩子们的禀性是不一样的，你喜欢这篇，我喜欢那篇，一点也不奇怪。所以我主张，不必统一规定背哪些篇目，只规定字数，背到足够的字数就可以了。

那怎么才算达到足够的字数呢？当然是越多越好。但各人禀赋是不一样的。背得快的，让他多背点；背得慢的，也就随他少背点吧。心急急不来的，酌情处置就是了。

还要说句：没背过书之前，可能很害怕背书。可背多了以后，会越背越有兴致的。这就要看家长的引导了。谁摸得透儿女的禀性，善于选些对口味的文章给他们背，背出兴致来，那就什么都好办了。


